Afine Cipher është një substitution cipher monoalfabetik, ku secila shkronjë në alfabet zëvendësohet
me ekuivalentin e saj numerik, enkriptohet duke përdorur një funksion matematik të thjeshtë, dhe
pastaj kthehet në një shkronjë. Ky cipher përdor dy funksione matematike (shumëzim dhe mbledhje)
për të enkriptuar dhe dekriptuar mesazhet. 

Afine Cipher është një substitution cipher, në të cilën çdo shkronjë në plaintext zëvendësohet me
një shkronjë tjetër nga alfabeti. Për dallim nga disa shifra substitution më të thjeshta, si
shifra e Cezarit, Afine Cipher-i përdor një funksion matematik për çdo shkronjë. 

Cipher-i Afine bazohet në dy funksione matematike: 

Funksioni i enkriptimit: E(x) = (ax + b) mod m 

Funksioni i dekriptimit: D(x) = a^-1 (x - b) mod m 

Ku:
x përfaqëson vlerën numerike të një shkronje në alfabet (p.sh., A=0, B=1, C=2, dhe kështu me radhë).  
a dhe b janë çelësat e cipher-it
m është madhësia e alfabetit (zakonisht 26). 

Enkriptimi: 

Për të enkriptuar një shkronjë x, aplikojmë funksionin e enkriptimit.
Shumëzojmë vlerën numerike të shkronjës me çelësin a, shtojmë një tjetër çelës b,
dhe pastaj marrim rezultatin modulo m për ta mbajtur brenda alfabetit.
Rezultati na jep vlerën numerike të shkronjës së enkriptuar. 

Dekriptimi: 

Për të dekriptuar një shkronjë të enkriptuar y, ne aplikojmë funksionin e dekriptimit.
Së pari, zbresim çelësin b nga vlera numerike e shkronjës së enkriptuar, pastaj shumëzojmë
rezultatin me inversin modular të çelësit a (treguar si a^-1), dhe në fund marrim rezultatin
modulo m. Kjo na jep vlerën numerike të shkronjës origjinale të plaintext-it. 